# Tento repozitář byl archivován a není nadále udržován
Pokud se chcete dostat k současnému kódu Hlídače Státu, použijte tento repozitář: https://github.com/HlidacStatu/Hlidac-Statu



# Kompletní kód pro www.hlidacstatu.cz

Popis instalace a další najdete v [Wiki projektu](https://github.com/HlidacStatu/HlidacStatu/wiki).
Pomožte nám rozvíjet a vylepšovat jeden z největších a nejdůležitějších serverů pro transparentnost státu v ČR.

## Co je Hlídač státu?

Hlídač státu je neziskovka, ktera výsledky sve práce prezentuje na www.hlidacstatu.cz. 

Jde o poměrně komplexní a rozsáhlý web, který propojuje data z různých veřejných rejstříku s cílem ztransparentnit výdaje státu a propojit je do kontextu
(tzn. s jakými firmami obchoduje, na koho jsou ty firmy navázané, jaké jsou vzájemné vztahy, analýzy obchodních vztahů a propojení firem do holdingu).
Současně se snažíme data prezentovat formou, která bude srozumitelná běžným občanům a poměrně komplikovanou problematiku ukázat v jednoduché formě.

Po dvou a půl letech činnosti jsme v oblasti registru smluv, veřejných zakázek, analytiky nad daty a transparentnosti státu jednoznačně nejdůležitější server v ČR.
Používají nás nejem všechny celostátní i lokální mediální redakce, jsme citováni v tisících článcích ročně a desítkách TV reportážích, ale používájí nás denně i tisíce úředníků. 
Naše analýza smluv a dat jim pomáhá lépe naplnit zákon a omezit možné chyby.


### Hlídač státu má za cíl

- zpřístupnit přehledně a srozumitelně informace o hospodaření státu a samosprávy;
- smysluplně propojit a ukázat vzájemné vztahy mezi smlouvami státu (registr smluv), veřejnými zakázkami, firmami a firmami navzájem (holdingy), sponzory politických stran a politiky;
- informace v těchto databázích obohatit o informace z dalších souvisejících databází (insolvenční rejstřík, dotace, transparentní účty politických stran a další přidávané i komunitou);
- identifikovat plýtvání a zneužití moci v úřadech;
- analyzovat a umožnit veřejnosti data z veřejných databází analyzovat a zkoumat;
- zvýšit kontrolu veřejných prostředků ze strany občanů;
- propojit více datových zdrojů logicky dohromady. Aktuálně jsou propojeni Hlídač smluv, Hlídač politiků, Hlídač politických financí, Hlídač veřejných zakázek a Hlídač insolvencí.
- V březnu 2019 nás navštěvovalo průměrně 10.000 lidí denně, z toho 25-30% úředníků veřejné správy, kterým pomáháme lépe dodržovat zákon (používají naše analýzy pro kontrolu řádného uveřejnění smluv do registru smluv).

Naši vizi najdete na https://www.hlidacstatu.cz/texty/vize/
